<!-- Attentie heren en dames vertalers.
Ik zou het volgende willen voorstellen:
Er zijn bepaalde termen die voor de gemiddelde Nederlandse computer gebruiker 
veel beter klinken (of bekender voorkomen) als de orginele Engelse term. In het
begin zullen deze termen niet vaak voorkomen, maar in de meer diepgaandere 
hoofdstukken komen deze steeds meer voor. Termen als "Committen", "Mergen" 
en "Applyen" klinken beter dan "Plegen" of "Toepassen", "Samenvoegen" en 
"Toepassen" (wat bovendien slecht valt te onderscheiden van de 
commit-toepassing). De mensen die dit boek lezen zijn, naar mijn bescheiden 
inschatting, al redelijk op de hoogte van versiebeheer en passen (zie ik in 
de praktijk) deze termen al toe. Een nieuwe terminologie introduceren lijkt 
me dan ook niet noodzakelijk.
Verder blijven er altijd kreten over als "directory", wat vertaald zou kunnen 
worden als "map", maar bij het Engelse werkwoord to map krijgen we dan weer het
probleem: hoe dit weer te vertalen? Daarom zou ik willen voorstellen om deze 
basis-termen toch onvertaald te laten.

Twijfelgevallen zullen altijd blijven zoals de term "file", daarvan wordt in de
praktijk zowel de term file als bestand gebruikt. Ik denk dat we hier moeten 
kijken hoe het in de context past. 
Maar ook een term als "tool" en (ik zit zelf nog op een mooie Nederlandse term
te broeden) "plumbing", hierbij stel ik voor om eenmalig een Nederlandse 
vertaling te geven, tussen haakjes de Engelse term te geven en in het vervolg
de Engelse term te gebruiken. Wederom is de context hier belangrijk.

Verder stel ik ook voor om de regels op https://onzetaal.nl/taaladvies zoveel
mogelijk te volgen. Bijvoorbeeld de regels omtrent het spellen van Engelse 
werkwoorden die in het Nederlands gebruikt worden.

Let wel: ik wil niemand tot iets verplichten, maar ik denk dat we moeten 
streven naar een zo duidelijk mogelijke en best bij de praktijk aansluitende
vertaling moeten proberen te maken.

Veel succes en plezier bij het vertalen...
-->
<!-- SHA-1 of last checked en-version: fbf24105 -->
# Git op maat maken

Tot zover heb ik de fundamentele werking van Git behandeld en hoe het te gebruiken, en ik heb een aantal tools geïntroduceerd die Git tot je beschikking stelt om je het makkelijk en efficiënt te laten gebruiken. In dit hoofdstuk zal ik wat operaties doorlopen die je kunt gebruiken om Git op een maat gemaakte manier te laten werken middels het introduceren van een aantal belangrijke configuratie-instellingen en het inhaak-systeem (hooks). Met deze tools is het makkelijk om Git precies te laten werken op de manier zoals jij, je bedrijf, of je groep het nodig hebben.
