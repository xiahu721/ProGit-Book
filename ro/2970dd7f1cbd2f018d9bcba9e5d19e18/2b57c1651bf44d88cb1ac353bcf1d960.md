# O Scurtă Istorie a Git

Ca și cu multe alte lucruri bune din viață, Git a început cu puțină distrugere creativă și multe controverse. Kernelul Linux este un proiect open source cu o gamă de aplicabilitate destul de mare. În marea parte a vieții proiectului (1991-2002), schimbările din cadrul kernelului Linux erau trimise ca și patches sau fișiere arhivate. În 2002, kernelul Linux a început să folosească un DVCS proprietar numit BitKeeper.

În 2005, relațiile dintre comunitatea care dezvolta kernelul și firma care dezvolta BitKeeper s-au stricat, și statutul de gratuit al aplicației a fost revocat. Această schimbare a impus comunității (și în special lui Linus Torvalds, creatorul Linux) să dezvolte propriul sistem bazat pe unele din lucrurile învățate în timpul utilizării BitKeeper. Unele din scopurile noului sistem au fost:

*	Rapiditate
*	Design simplu
*	Suport puternic pentru dezvoltare nelineară (mii de branch-uri paralele)
*	Complet distribuit
*	Abilitatea de a gestiona proiecte mari similare cu kernelul Linux într-un mod eficient (din punct de vedere al vitezei și mărimii datelor)

Începând cu nașterea sa din 2005, Git a evoluat și s-a maturizat pentru a deveni ușor de folosit dar păstrându-și toate aceste calități inițiale. Git este incredibil de rapid, este foarte eficient cu proiecte mari, și deține un sistem incredibil pentru crearea de branch-uri utilizate in dezvoltarea neliniară (Vezi Capitolul 3).
