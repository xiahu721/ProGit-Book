# ประวัติย่อของ Git

เช่นเดียวกันกับหลายสิ่งในชีวิตที่ยิ่งใหญ่ Git เริ่มต้นจากส่วนผสมของความคิดริเริ่มที่สั่นคลอนสถานะปัจจุบันเล็กน้อยแต่ทำให้เกิดผลกระทบในวงกว้าง  โปรเจคลีนุกซ์เคอร์เนล (Linux kernel) ถือเป็นซอฟต์แวร์แบบโอเพนซอร์สที่มีขนาดค่อนข้างใหญ่ ในช่วงปี 1991-2002 การพัฒนาเคอร์เนลถูกแชร์กันไปมาผ่าน patch และไฟล์ซอร์สโค้ดที่ถูกบีบอัด จากนั้นในปี 2002 ก็มีการเริ่มนำเครื่องมือ DVCS ที่ไม่ใช่โอเพนซอร์สชื่อ BitKeeper มาใช้งาน

ในปี 2005 ความสัมพันธ์ระหว่าง community ที่พัฒนาลีนุกซ์เคอร์เนลและบริษัทที่พัฒนา BitKeeper มีอันต้องจบลง และการใช้งานเครื่องมือนี้แบบฟรีก็ถูกยกเลิกไป ทำให้นักพัฒนาทั้งหลาย (โดยเฉพาะอย่างยิ่งไลนัส ทอร์วอลด์ ผู้สร้างลีนุกซ์) ต้องพัฒนาเครื่องมือของตัวเองขึ้นมาจากประสบการณ์ที่่มีอยู่ระหว่างการใช้งาน BitKeeper โดยมีวัตถุประสงค์ดังนี้:

*	ความเร็ว
*	ดีไซน์ที่เรียบง่าย
*	สนับสนุนการทำงานหลายทางพร้อม ๆ กัน (เช่นมี branch การพัฒนาเป็นพัน)
*	แยกศูนย์
*	สามารถรองรับโปรเจคขนาดใหญ่อย่างลีนุกซ์เคอร์เนลได้เป็นอย่างดี (ทั้งในแง่ความเร็วและขนาดของข้อมูล)

ตั้งแต่เริ่มต้นเมื่อปี 2005 Git ได้ถูกทำให้ใช้งานง่ายขึ้นแต่ก็ยังคงความสามารถตามวัตถุประสงค์เดิมเอาไว้ โดยสามารถทำงานได้เร็วเหลือเชื่อ ใช้พื้นที่น้อยสำหรับโปรเจคใหญ่ ๆ และก็มีระบบการ branch ที่สนับสนุนการทำงานหลายทางพร้อม ๆ กัน (ดูบทที่ 3)
