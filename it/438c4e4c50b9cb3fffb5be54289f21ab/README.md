# Diramazioni in Git

Praticamente ogni VCS ha un suo modo di supportare le diramazioni. Diramazione significa divergere dal flusso principale di sviluppo continuando a lavorare senza correre il rischio senza pasticciare il flusso principale. In molti strumenti VCS questo è un processo per certi versi dispendioso, spesso richiede la creazione di una nuova copia della directory del codice sorgente che in grandi progetti può richiedere molto tempo.

Molte persone fanno riferimento al modello di diramazioni di Git indicandola come la “caratteristica vincente“, e questo certamente separa Git dagli altri VCS. Perché è così speciale? Git crea ramificazioni in modo incredibilmente semplice e leggero, permettendo operazioni di diramazione praticamente istantanee come lo sono anche i passaggi da un ramo ad un altro. Diversamente da molti altri VCS, Git incoraggia un metodo di lavoro che sfrutta le ramificazioni e le unioni frequentemente, anche molte volte al giorno. Capire e padroneggiare questa funzionalità mette a disposizione uno strumento potente ed unico e può letteralmente modificare il modo in cui si lavora.
