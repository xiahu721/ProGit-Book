# Sommario

A questo punto dovresti avere una discreta conoscenza di quello che Git faccia in background e anche un’infarinatura su come è implementato. Questo capitolo ha descritto alcuni comandi *plumbing*: comandi che sono più a basso livello e più semplici dei comandi *porcelain* che hai imparato nel resto del libro. Capire come funziona Git a basso livello dovrebbe renderti più facile comprendere perché sta facendo qualcosa in quel modo, ma anche permetterti di scrivere i tuoi strumenti/script per far funzionare meglio il flusso di lavoro cui sei abituato.

Git, come filesystem indirizzabile per contenuto, è uno strumento molto potente e puoi facilmente usarlo anche per altro che non sia solo uno strumento di gestione dei sorgenti (VCS). Spero che tu possa usare la tua ritrovata conoscenza degli strumenti interni di Git per implementare una tua bellissima applicazione con questa tecnologia e trovarti a tuo agio nell’uso avanzato di Git.
